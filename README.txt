Instruktioner
-------------

Provet pågår 10.30-12.30 måndagen 11e januari 2021.

 1. Klona detta repo:

    github.com/KYHlings/kodprov-jan-2021

 2. Kopiera filen "main.py" som ligger i kodprov-jan-2021/ till
    erat kyh quizz repo, alltså det privata repot som ni gjort
    inlämningar i. Lägg "main.py" i en mapp kallad "kodprov-jan-2021" i
    erat repo.

 3. Inlämning sker genom att pusha erat kyh quizz repo så jag kan rätta.

 4. Det är OK att committa och pusha många gånger; det uppmuntras så ni kan
    jobba i små steg och göra "super undo" om ni traskar fel! :)

 5. Det är sista committen/pushen vid provets slut som gäller; det är
    den committen jag kommer rätta.
 
 6. Det är inte tillåtet att kommunicera med klasskamrater (eller andra)
    på något sätt under provtiden - varken via textmeddelanden (SMS,
    Discord, Zoom etc.), ljud eller bild (eller morse eller vadsomhelst -
    använd fantasin! haha).
    
    Eftersom jag inte kan kontrollera att denna regel efterlevs, bygger den
    helt och hållet på förtroende mellan mig och dig. Tänk på att ni gör
    det här provet för er själva - att fuska är som att skjuta sig i foten -
    det kommer inte hjälpa er framåt, utan stjälpa. Om det finns något ni
    missat i denna grundkurs behöver ni få reda på det hellre tidigare än
    senare.


Betyg
-----

Betyg i detta kursmoment bestäms av antalet avklarade poäng:

  Poäng   | Betyg
  ---------------------------
  60-79   : Godkänt prov
  80-100  : Väl godkänt prov
  00-59   : Icke godkänt prov


Poäng (totalt 100p)
-------------------

10p Alla funktioner, inklusive funktioner i given kod,
    har mindre än 20 rader kod (kommentarer och tomrader
    räknas ej; def-rad räknas)

 5p Alla funktioner har en docstring

 5p Alla variabler följer Pythons namnkonvention och
    har vettiga, läsbara namn

 5p Alla funktioner följer Pythons namnkonvention

10p Koden är uppdelad i 2 eller fler moduler som har
    logiska, grupperande namn (main och main2.py duger
    inte)

5-15p per TODO item som är löst i koden (totalt 65p)

En TODO item anses löst om:
    1. Den delen som TODOn implementerar ger förväntat
       resultat vid giltig indata
    2. Den delen som TODOn implementerar inte krashar
       vid testkörning


TIPS
----

 * Ha lite frukt och godis samt dricka tillgängligt
 * Fokusera gärna på att bli klar med en enkel uppgift först,
   istället för att hoppa runt mellan olika uppgifter. På så
   sätt minskar du risken att "fastna" utan att få något gjort :)
 * Glöm inte att testköra ofta, vid varje rad kod du ändrar helst!
 * Glöm inte att när något fungerar, committa det; det betyder
   att om du "skriver sönder" något därefter, kan du gå tillbaka
   till fungerande kod
 * Använd google! Böcker! Dina egna kyh-practice lösningar!


Lycka till!
